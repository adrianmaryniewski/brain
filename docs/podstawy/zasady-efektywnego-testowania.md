# Zasady Efektywnego Testowania - Porady dla początkujących testerów

Chciałbym, abyście poświęcili trochę czasu na przemyślenie tego, jak testowanie powinno wyglądać. To, co często widziałem na co dzień, to często testowanie przeprowadzane w pośpiechu, bez odpowiedniego przygotowania. Chciałbym jednak, aby wasza praktyka wyglądała inaczej.

Zacznijmy od dwóch najważniejszych zasad, które chciałbym przekazać dzisiaj. Po pierwsze, komunikacja jest kluczowa. Po drugie, zanim zaczniecie jakąkolwiek pracę testerską, powinniście zadać minimum 10, a najlepiej 100 pytań, które pomogą zdefiniować, co tak naprawdę jest do zrobienia.

Wyobraźmy sobie, że jestem osobą zlecającą testy dla projektu. Przykładowo, 30 osób testuje produkt przez 15 minut, klika, szuka błędów. Otrzymuję od was różne informacje - coś się komuś podobało, coś innemu nie, ktoś znalazł błąd, ktoś inny - ciekawą funkcję. Ale co tak naprawdę z tego wynika? Jaką informację otrzymałem? Czas, który poświęciliście na testowanie, przeliczając na koszty, mógł wynieść nawet 500 euro. A co dostałem w zamian? Kilka informacji, które być może nie były nawet dla mnie istotne.

Informacje, które otrzymuję, nie mogą być chaotyczne, nieuporządkowane.

Największym błędem, który zauważyłem, jest zazwyczaj brak pytań ze strony testerów na początku. Nie pytają nawet, **ile czasu mamy** na przetestowanie produktu. To jest podstawowe pytanie, które powinno paść na początku każdej pracy testerskiej.

Pamiętajcie, nawet prosta aplikacja może mieć wiele elementów do przetestowania. Nie dajcie się zwieść prostocie interfejsu - często za prostym wyglądem kryją się skomplikowane funkcje. Zanim zaczniecie testować, zastanówcie się:
 
- co mamy przetestować?
- Na czym mamy się skupić? 
- Na jakim środowisku? 
- Na jakiej przeglądarce? 
- W jakim języku? 
- Co jest dla nas najważniejsze? 
- W jaki sposób mamy zgłaszać błędy? 
- Ile mamy czasu na wykonanie tego?

To są podstawowe pytania, które powinniście zadawać na początku każdej pracy testerskiej. Mogą one pomóc w sensownym wykorzystaniu czasu, którego zawsze jest za mało. Nawet przy prostej aplikacji.

Kiedy ktoś poprosi was o przetestowanie czegoś, zawsze starajcie się dopytać o wszystkie szczegóły. Może się zdarzyć, że w większych firmach wszystko będzie już dla was przygotowane, ale w większości start-upów i małych firm będziecie musieli sami zadać te pytania. Nie tylko pomogą wam one lepiej zrozumieć zadanie, ale często mogą również pomóc osobie zlecającej pracę dostrzec coś, na co sama by nie wpadła.

To jest **wartość**, którą wnosicie do produktu już na **wczesnym** etapie. Dlatego też drugą główną wiadomością dzisiejszego dnia jest: **Zadawajcie pytania.** Dowiadujcie się, co jest do zrobienia, na kiedy, jaka jest kolejność, co jest najważniejsze, na czym się skupić, na jakiej wersji testować, w jakim języku, na jakim urządzeniu, w jakiej konfiguracji, gdzie zgłaszać błędy i tak dalej.

Trzeba się pilnować. W końcu to, co robimy, ma na celu nie tylko znalezienie błędów, ale również przyczynienie się do sukcesu projektu. Więc nie zapominajcie o tych zasadach i zawsze starajcie się zadawać jak najwięcej pytań.